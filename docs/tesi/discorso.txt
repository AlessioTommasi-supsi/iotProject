slide statiche tranne uml
-scrivere sotto a ogni immagine per obbiettivi
- rimangono fermi

-------------------------------------Slide 1

"Buongiorno a tutti, sono Alessio Tommasi, uno studente Master in Computer Science, e oggi ho il piacere di presentarvi il mio progetto di tesi: ALPHA."


-------------------------------------Slide 2

"Questo progetto è stato creato in collaborazione con ESAM, un'azienda italiana con oltre quarant'anni di esperienza nell'automazione industriale, nota per lo sviluppo di soluzioni su misura per aziende e professionisti del settore."


-------------------------------------Slide 3

"ESAM si concentra sullo sviluppo di hardware all'avanguardia per l'acquisizione di segnali di varia natura, come tensione, corrente e sensori analogici, garantendo sempre elevata precisione e affidabilità."


-------------------------------------Slide 4

"L'attenzione costante all'innovazione ha spinto l'azienda a porsi un ulteriore obiettivo: semplificare l'interazione uomo-macchina in contesti industriali, applicando le più moderne tecnologie. Da questa esigenza è nata l'idea di ALPHA."


-------------------------------------Slide 5

"Una delle caratteristiche principali del progetto è il suo approccio cross-platform, che consente di accedere alle sue funzionalità da qualsiasi dispositivo."


-------------------------------------Slide 6

"ALPHA è basato sul microcontrollore ESP32 che, grazie al modulo Wi-Fi integrato, può connettersi a reti esistenti oppure operare in modalità stand-alone, creando una propria rete. Questa flessibilità lo rende facilmente integrabile in contesti industriali privi di infrastrutture."


-------------------------------------Slide 7

"Una volta selezionata la connettività desiderata, ALPHA si comporta come un web server, generando pagine web a cui l'utente può collegarsi per accedere alle funzionalità offerte dal sistema."


-------------------------------------Slide 8

"È importante sottolineare che il sistema non richiede alcuna connessione a Internet per funzionare: l'accesso avviene completamente in locale, permettendo l'interazione con il dispositivo anche in ambienti isolati."


-------------------------------------Slide 9

"Questa caratteristica garantisce piena autonomia operativa ed è il punto di partenza per uno degli aspetti fondamentali del sistema: la sicurezza. In contesti industriali, dove la protezione delle informazioni è critica, la possibilità di operare in modo isolato offre un vantaggio significativo."


-------------------------------------Slide 10

"L'obiettivo è quello di offrire un comportamento stand-alone, indipendente e stabile, capace di resistere a eventuali interferenze esterne e di ridurre al minimo i malfunzionamenti."


-------------------------------------Slide 11

"Tale affidabilità si accompagna a un'elevata compatibilità, resa possibile dall'adozione di protocolli industriali leader del settore."


-------------------------------------Slide 12

"Come ad esempio Modbus, che consente un'integrazione fluida all'interno di ecosistemi già esistenti."


-------------------------------------Slide 13

"Modbus, sviluppato nel 1979 dalla società Modicon, nasce con l'obiettivo di semplificare e standardizzare la comunicazione tra PLC. Si basa su un'architettura master/slave in cui il master invia periodicamente richieste codificate, e ogni slave risponde restituendo i dati richiesti o confermando l'azione eseguita."


-------------------------------------Slide 14

"Con un singolo dispositivo ALPHA è dunque possibile interrogare non solo i dispositivi ESAM, ma anche apparati prodotti da aziende leader come i PLC Siemens e i sistemi di controllo remoto di ABB. I dati acquisiti possono essere esportati in un comodo formato CSV, permettendo un'analisi approfondita senza software proprietari o strumenti complessi."



-------------------------------------Slide 15

"Inoltre, ALPHA rimane fedele a uno dei principi cardine di ESAM: la precisione."


-------------------------------------Slide 16

"Per questo motivo, anziché utilizzare l'ADC interno dell'ESP32, abbiamo scelto di integrare un convertitore esterno ADS1115 a 16 bit."


-------------------------------------Slide 17

"Come mostrato in questo esempio, un solo bit di differenza incide enormemente sulla precisione. Nella slide si passa da 3 a 4 bit, raddoppiando i livelli da 8 a 16. Nel nostro progetto, passiamo dai 4096 livelli dell'ESP a oltre 65.000 dell'ADS, distribuiti sull'intera ampiezza del segnale."

-aggiungi 3 bit 4 bit sotto
- togli obbiettivo precisione
aggiungi nel nostro caso da 4096 a oltre 6500
-------------------------------------Slide 18

"Un'ulteriore sfida è stata quella di acquisire un'ampia varietà di segnali con un solo ingresso disponibile per il convertitore."


-------------------------------------Slide 19

"Per limitare al minimo le risorse hardware necessarie, abbiamo utilizzato un multiplexer con una codifica a 3 bit. In questa slide, potete osservare il funzionamento e la relativa tabella di verità: con soli 3 pin dell'ESP32, possiamo selezionare il segnale desiderato e connetterlo all'ADC che si occuperà di processarlo in modo adeguato."


-------------------------------------Slide 20

"Passiamo ora alla definizione del punto di partenza del progetto."


-------------------------------------Slide 21

"L'azienda si è occupata della progettazione e della creazione dell'hardware, definendo gli obiettivi e stabilendo un piano di lavoro."


-------------------------------------Slide 22

"Questo mi ha permesso di concentrarmi sulla creazione di un software semplice e versatile, implementando le migliori tecniche di progettazione apprese durante il mio percorso accademico. In questa slide, è mostrato un diagramma ad alto livello dei componenti principali."


-------------------------------------Slide 23

"Come potete vedere, ho illustrato i tre moduli principali: il MasterModbus, responsabile della comunicazione; il WifiManager, che si occupa della connettività wireless; e il WebServer, che gestisce il protocollo HTTP."


-------------------------------------Slide 24

"SystemState è la classe che si occupa di mantenere uno stato consistente dei dati."



-------------------------------------Slide 25

"E per garantire un'interfaccia grafica consistente e coerente, vengono utilizzati i metodi forniti dalla classe ViewGeneric in ogni singola pagina web."


-------------------------------------Slide 26

"Considerando le limitate risorse del microcontrollore, l'architettura è stata progettata con un'ottica di scalabilità.

Se in futuro fosse necessario aumentare le prestazioni, il sistema può essere adattato per lavorare in modo distribuito.

Ad esempio, è possibile spostare alcune funzionalità su un altro dispositivo e implementare un controller che si occupi sia di pubblicare i propri servizi che di scoprire quelli offerti dagli altri dispositivi sulla rete.

Inoltre, alcune funzionalità avanzate di debug, come la pagina del pinout che mostreremo nella demo, non saranno visibili all'utente finale, ma solo a un tecnico specializzato nel caso in cui fosse necessario eseguire un'analisi sulla board."


-------------------------------------Slide 27

"Per migliorare ulteriormente la stabilità e facilitare il debug, è stata implementata una sezione dedicata al monitoraggio delle risorse, che ci permette di avere una diagnostica in tempo reale delle prestazioni del dispositivo."

-aggiungi scritte frasi per monitoraggio delle risorse

-------------------------------------Slide 28
 questa riassume le caratteristiche del progetto,

Tuttavia, questo non è un punto di arrivo, ma un solido punto di partenza.

Per i futuri sviluppi  ci sono diverse direzioni che si possono esplorare, tra cui:

-L'implementazione di Modbus TCP-IP, per estendere le opzioni di connettività.

-Lo sviluppo di un sistema di logging su scheda SD,

- e l'implementazione di un'architettura distribuita, che permetterà al sistema di scalare nel modo desiderato.


-------------------------------------Slide 29

Detto ciò, Siamo giunti al termine di questa presentazione.
Desidero ringraziare tutti per la vostra attenzione e, per qualsiasi domanda, sono a vostra completa disposizione."
--------

